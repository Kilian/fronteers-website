---
title: Welkom op Fronteers.nl - deel 2
date: 2007-12-21
author: Tom Greuter
categories: 
  - Vereniging
  - Website
---
De website staat nu twee dagen live en we zijn al overstelpt door een grote hoeveelheid reacties, zowel op de website als via de mail. We willen van Fronteers een levendige community maken, dus we zijn blij verrast! Er hebben zich nieuwe leden aangemeld, anderen hebben aangegeven zich actief in te willen zetten voor een bepaalde commissie en daarnaast hebben we ook een hoop tips gehad.

Uiteindelijk zullen we bij iedereen terugkomen, al zal dat niet binnen een paar dagen gebeuren. Mede door de vakantie van Peter-Paul is onze eerstvolgende bestuursvergadering pas op 15 januari. Dus even geduld alsjeblieft als je denkt "waarom hoor ik nu niets van die gasten?"

Je kunt je afvragen waarom we dan de website niet wat later live gebracht hebben? Tja, eigenlijk wilde ik hem gewoon de wereld in schoppen. Achter de schermen kun je wel eeuwig doorgaan met finetunen, maar mij leek de website nu goed genoeg. Bovendien is de ALV alweer drie maanden achter de rug; tijd voor wat HTML-sneeuw!
