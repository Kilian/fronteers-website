---
title: Opzeggingen van Lon &amp; Tino
date: 2007-12-23
author: Tom Greuter
categories: 
  - Leden
  - Vereniging
---
Het ligt niet in mijn bedoeling om elke opzegging van een lid publiekelijk bekend te maken via dit blog, maar de opzeggingen van Lon Boonen (in november) en Tino Zijdel (in december) wil ik jullie niet onthouden. Zij waren namelijk in september jl. nog kandidaat-bestuursleden. Om diverse redenen hebben zij helaas opgezegd.

Zonder Lon en Tino missen we een uitgesproken kritisch geluid binnen Fronteers. Ik verwacht en hoop van de leden dat zij het bestuur kritisch zullen blijven volgen en ons er op aan zullen spreken wanneer zij menen dat dit nodig is. Persoonlijk heb ik daar alle vertrouwen in, want al tijdens de [ALV](/vereniging/bestuur/notulen/18-09-07) hebben jullie je stem duidelijk laten horen! Ik hoop dat dit blog een goed medium is voor de noodzakelijke discussies.
