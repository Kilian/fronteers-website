---
title: Welkom op Fronteers.nl
date: 2007-12-19
author: Tom Greuter & Krijn Hoetmer
categories: 
  - Leden
  - Vereniging
  - Website
---
Welkom op de gloednieuwe website van Fronteers, vakvereniging voor front-end developers. Na een paar maanden (non-non-stop) zwoegen en zweten is het dan eindelijk zover!

De tijdelijke naam _Gilde van Front-Enders_ is tijdens [het oprichtingscongres](/vereniging/bestuur/notulen/18-09-07) in september weggestemd. Hierna is _Fronteers_ gekozen als verenigingsnaam en in oktober is de vereniging daadwerkelijk opgericht. Middels deze site hopen we iedereen die vragen en onduidelijkheden heeft tegemoet te komen.

De informatie op [de tijdelijke site van Peter-Paul Koch](http://www.quirksmode.org/branche/) is ondertussen verouderd. Wellicht dat die pagina's de komende tijd komen te vervallen of door een `301` doorgestuurd worden naar deze site, maar dat is aan Peter-Paul.

## De website

Het live brengen van de site heeft iets langer geduurd dan in eerste instantie gehoopt. Zoals een paar onbemande [commissies](/vereniging/commissies) aantonen, zijn vrijwilligers en de tijd die zij vrijmaken schaars. Zo ook voor het ontwerpen, bouwen en inrichten van deze site.

Voor het ontwerp en logo moeten we trouwens Andries Reitsma van [Eden Design](http://www.edendesign.nl/) hartelijk bedanken. Bij dezen dus! Er zullen nog wel wat puntjes bijgeschaafd moeten worden, maar daar hebben we de kerstdagen voor :)

Er staan sowieso nog een hoop toevoegingen in de planning:

* Verslagen van de reeds gehouden bijeenkomsten
* De ledenlijst met voornaam, achternaam en werkgever
* Een onderdeel voor leden achter een login (o.a. adresgegevens online wijzigen)
* Een soort helpdesk met gestructureerde, onderbouwde links naar interessante sites
* Een zoekfunctie voor de site
* Een 'schrijf zelf' onderdeel voor het weblog
* Diverse RSS feeds (bijeenkomsten, weblog, reacties)
* Hier en daar verbeteringen in de teksten
* …en waarschijnlijk nog een hoop meer

Voor nu is dit in ieder geval onze website. Hopelijk kan front-end Nederland zijn en haar weg hier vinden.

Reacties? Kritiek? Ideeën? Laat je horen! :)
