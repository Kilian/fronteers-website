---
title: Fronteers Vragenuurtje
date: 2009-04-13
author: Bestuur
categories: 
  - Vereniging
---
Hoewel we als vereniging op meerdere manieren open staan voor vragen en discussie ([irc](/blog/2008/03/fronteers-op-irc), [contact](/contact), [bestuur](/vereniging/bestuur), [alle commissies](/vereniging/commissies), [het weblog](/blog)), bestaat bij ons toch nog steeds het vermoeden dat de drempel om via deze methoden zomaar wat vragen te uiten te hoog ligt, en dat vragen, onduidelijkheden en discussiepunten bij (potentiÃ«le) leden ons vaak niet bereiken.

Dit vinden we een probleem, en daarom willen we nu een keertje expliciet (middels deze weblog post) iedereen aanmoedigen om vragen te stellen over de vereniging en onze bezigheden, danwel aan het bestuur, danwel aan de verschillende commissies, danwel aan andere leden.

Hoewel het bestuur en de commissievoorzitters zullen meelezen en vragen zullen beantwoorden, willen we tevens expliciet alle (actieve) leden aansporen om ook de hier gestelde vragen te beantwoorden, en jullie mening over discussiepunten te laten horen. Waar de vereniging mee bezig is wordt niet door hogerhand opgelegd, maar komt juist volledig voort uit wat _jullie_ (c.q. wij) doen. Dus, brand maar los!
