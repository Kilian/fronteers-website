---
title: Status update Commissie Diplomering
date: 2009-04-09
author: Wilfred Nas
categories: 
  - Commissies
---
Na een periode van radiostilte hieronder vanuit de Commissie Diplomering een status update.

Het eerste jaar van de commissie was productief. We hebben een opzet gemaakt voor de examens, eerst theorie en daarna praktijk. Er zijn bijna 200 theorievragen opgesteld en er heeft een proefexamen plaatsgevonden. Allemaal goede zaken die er voor zorgden dat ik bij de algemene ledenvergadering dan ook positief meldde dat we in dit tempo door zouden blijven gaan.

In de praktijk ging het echter anders, dagelijkse werkzaamheden namen meer tijd in beslag dan verwacht. Dit had tot gevolg dat de voltallige commissie, exclusief de voorzitter (ikzelf dus), liet weten niet meer beschikbaar te zijn.

Op dit moment zijn we bezig met het invoeren van de vragen, zodat we ze kunnen testen. Voor de andere werkzaamheden, zoals het opzetten van verdere proefexamens en het opstellen van meer vragen, vraag ik bij deze vrijwilligers.

Dus mocht je willen bijdragen aan de commissie, neem dan contact op met de commissie, met [dit formulier](/vereniging/commissies/diplomering#formulier-1) of via [twitter](http://www.twitter.com/wnas).
