---
title: Fronteers 2009 congres
date: 2009-02-09
author: Peter-Paul Koch
categories: 
  - Congres
---
Aangezien het [Fronteers 2008 congres](/congres/2008) een doorslaand succes was, hebben [we](/vereniging/commissies/congres) besloten in 2009 opnieuw een technisch webcongres te organiseren. Het werk is nog maar net begonnen, maar we hebben data en een plaats vastgelegd. We kunnen ook al twee sprekers aankondigen.

[Fronteers 2009](/congres/2009) zal gehouden worden op donderdag 5 en vrijdag 6 november in [Felix Meritis](/congres/2009/venue) te Amsterdam. De kaartverkoop start in mei, en net zoals vorig jaar kunnen Fronteers-leden een forse korting tegemoet zien.

We hebben [Steve Souders](http://stevesouders.com/) bereid gevonden ons voor te lichten over de nieuwste inzichten in JavaScript performance, en [Nate Koechley](http://nate.koechley.com) zal spreken over de voortgaande professionalisering van front-end engineering.

Hoewel je nog maanden hebt om te beslissen of je wel of niet zult komen, raden we je aan 5 en 6 november alvast in je agenda te noteren. Op de [congrespagina](/congres) kan je je emailadres achterlaten; we sturen je dan het laatste congresnieuws door zodra het beschikbaar is.

Tot ziens op Fronteers 2009!
