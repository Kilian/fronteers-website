---
title: Bijeenkomst op 10 maart, in Amsterdam
date: 2009-02-18
author: Krijn Hoetmer
categories: 
  - Bijeenkomsten
---
Dinsdag 10 maart zijn we te gast bij het [Mediacollege Amsterdam](http://www.ma-web.nl/).

Het programma is als volgt:

* 18.30 uur: Inloop
* 19.15 uur: Hugo Verlaat, introductie over het Mediacollege Amsterdam, kortweg Ma
* 19.30 uur: [Edwin Martin](http://bitstorm.nl/), over jQuery en enkele geavanceerde mogelijkheden
* 20.30 uur: Vincent Hillenbrink & Marcel Beumer, over SAFE en Suave
* 21.30 uur: Netwerken, borrelen, etc.

## jQuery?

[Dojo](/bijeenkomsten/2008/concept7), [MooTools](/congres/2008/speakers#tom-occhino), en [YUI](/congres/2008/speakers#christian-heilmann) hebben van Fronteers al wat aandacht gehad, maar jQuery is nog wat onderbelicht gebleven. Dit gaat door onder andere Edwin dit jaar veranderen. Voor zowel beginnende als de al wat gevorderde jQuery gebruiker interessant. En nee, we zijn niet anti-Prototype, maar daarover wellicht [later](/congres/2009) meer :)

## SAFE? Suave?

Stand-Alone Front-Ends, oftewel SAFE, is een combinatie van een ontwikkelaanpak en een architectuur, waarbij de front-end ontwikkelaar centraal staat. Een SAFE applicatie draait direct op elke web server, maar ook vanaf de desktop (bijvoorbeeld via een gemaild .zip bestand). Dankzij een "virtuele server" geschreven in JavaScript en een techniek genaamd "page hijacking" is voor zowel het ontwikkelen als het bekijken van een SAFE applicatie een browser voldoende. Deze aanpak heeft in de praktijk meestal een zeer positieve invloed op website projecten, niet alleen voor de web developer, maar ook voor andere project-teamleden.

Het web development framework Suave implementeert a) een virtuele JavaScript server, b) een aantal verschillende page hijacking strategieën en c) een meerstaps XSLT transformator die databound view templates genereert. Met Suave zijn verschillende front-ends ontwikkeld die zowel stand-alone als geïntegreerd in uiteenlopende architecturen draaien, waaronder Java en .NET. Daarnaast bevat het ook een command line build tool op basis van Rhino, die alle view templates in een web applicatie automatisch genereert. Suave is nog volop in ontwikkeling, maar omdat het spoedig - hopelijk 3e kwartaal - een open source project wordt, is een voorproefje zeker op z'n plaats.

Vincent en Marcel zullen ons vanavond iets meer vertellen over hun visie en de plannen die zij hebben.

## Waar?

Het Ma is zowel met openbaar als met eigen vervoer goed te bereiken. Voor het gemak volgt hieronder een opsomming van mogelijke aanvliegroutes. Trein uitstappen op station Sloterdijk dan nog een korte wandeling van 15 minuten richting Contactweg 36. Tram 12 uitstappen op Haarlemmerweg dan nog 15 minuten lopen. Stadsbus 48 uitstappen op de halte Contactweg vervolgens nog 4 minuten lopen. Auto vanaf de A10/E22 naar de S102. Van de S102, Transformatorweg naar [Contactweg 36, 1014 AN Amsterdam](http://maps.google.com/maps?q=52.390911,4.856719). De auto kan op het parkeerterrein van het Mediacollege Amsterdam worden neergezet. Het is af te raden te parkeren voor de deur, aangezien daar een vergunning voor nodig is.

Zoals gebruikelijk is deze bijeenkomst gratis toegankelijk voor leden en niet-leden, maar dien je je wel even [aan te melden](/bijeenkomsten/planning#formulier-1).

Tot de 10e!
