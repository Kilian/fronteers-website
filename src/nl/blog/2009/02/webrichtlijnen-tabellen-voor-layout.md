---
title: 'Webrichtlijn 79, 80 &amp; 81: Tabellen voor lay-out'
date: 2009-02-17
author: Krijn Hoetmer
categories: 
  - Webrichtlijnen
---
Bij het aanpassen van een bestaande website: gebruik CSS voor de presentatie en lay-out van webpagina’s en zie af van tabellen voor lay-out. ([R-pd.11.8](http://www.webrichtlijnen.nl/handleiding/ontwikkeling/productie/tabellen/layout/richtlijnen/#r-pd-11-8)) Bij het gebruik van tabellen voor lay-out: gebruik niet meer dan één tabel en gebruik zoveel mogelijk CSS voor de vormgeving van deze tabel. ([R-pd.11.9](http://www.webrichtlijnen.nl/handleiding/ontwikkeling/productie/tabellen/layout/richtlijnen/#r-pd-11-9)) Bij het gebruik van tabellen voor lay-out: pas geen toegankelijkheidsmarkup toe. ([R-pd.11.10](http://www.webrichtlijnen.nl/handleiding/ontwikkeling/productie/tabellen/layout/richtlijnen/#r-pd-11-10))

Hmm, dus het _mag_ wel... Of niet? ["Om aan de Webrichtlijnen te kunnen voldoen, is het gebruik van CSS voor lay-out echter vereist."](http://www.webrichtlijnen.nl/handleiding/ontwikkeling/productie/tabellen/layout/richtlijnen/) Lekker duidelijk?

Nog even in het kort de voordelen van tabellen voor lay-out:

* Het concept is relatief eenvoudig te begrijpen door webontwikkelaars
* De meeste ontwikkelsoftware biedt vergaande ondersteuning voor het creëren van lay-out via tabellen
* Ze ‘werken’

En de nadelen:

* Ze voldoen niet aan het principe van scheiding tussen structuur en vormgeving
* Ze zijn inflexibel in vergelijking tot CSS
* Ze kosten webontwikkelaars meer tijd
* Ze brengen een probleemloos onderhoud van de inhoud in het geding
* Indien onnadenkend toegepast, kunnen ze de toegankelijkheid van een pagina belemmeren

Richtlijn 11.9 lijkt een vrijbrief voor ontwikkelaars van sites die in de volgende categorieën vallen:

* De kennis en ervaring van de betrokken webontwikkelaars is ontoereikend
* De om te bouwen site is te omvangrijk en maakt daarom het omzetten van de code te langdurig en te complex

Zal deze achterdeur vaak gebruikt gaan worden, als de Webrichtlijnen [straks](http://webwereld.nl/nieuws/54738/gemeenten-moeten-eind-2010-aan-webrichtlijnen-voldoen.html) [verplicht worden](/blog/2009/02/webrichtlijnen-verplichten) voor alle overheden? Wordt dit op dit moment al gedaan? Wie heeft hier ervaring mee?

Waarom zijn de Webrichtlijnen hier niet gewoon streng? Zou dat misschien de [verkoopbaarheid](http://www.den-dopper.com/2009/02/10/hoe-kan-de-verkoopbaarheid-en-bruikbaarheid-van-de-webrichtlijnen-vergroot-worden/) nog moeilijker maken?
