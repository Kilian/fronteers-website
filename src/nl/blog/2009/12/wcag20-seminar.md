---
title: WCAG 2.0 seminar in Den Haag
date: 2009-12-02
author: Matijs Brinkhuis
categories: 
  - Toegankelijkheid
---
Op woensdag 16 december zal de Stichting Accessibility in samenwerking met het ISOC en W3C in de Koninklijke Bibliotheek in Den Haag een seminar organiseren over [WCAG 2.0](http://www.w3.org/TR/WCAG/).

WCAG 2.0 is eind 2008 geïntroduceerd en zal begin 2010 ook in een officiële Nederlandse vertaling beschikbaar zijn. Wat hebben we aan deze nieuwe standaard? Wat is het verschil met [WCAG 1.0](http://www.w3.org/TR/WCAG10/) en wat betekent de nieuwe standaard voor de wet– en regelgeving op nationaal en internationaal niveau? Op deze vragen zal een aantal sprekers een antwoord proberen te geven. Daarnaast zal de coördinator van het W3C Web Accessibility Initiative (WAI) uitgebreid ingaan op WCAG 2.0.

Kosten voor het seminar zijn 195 euro exclusief 19% btw. Voor klanten van de Stichting Accessiblity en leden van ISOC en W3C geldt een korting van 50%. Bezoek [de site van de Stichting Accessibility](http://www.accessibility.nl/internet/training/SeminarWCAG2/) voor meer informatie, het programma en om je aan te melden.
