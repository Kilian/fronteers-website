---
title: 'Front-end vraagstukken: Communicatie over Webrichtlijnen'
date: 2009-03-18
author: Sander van Lambalgen
categories: 
  - Front-end vraagstukken
  - Webrichtlijnen
---
De commissie online community is bezig een forum voor Fronteers op te zetten. Omdat dit alles niet zo snel gaat als we graag zouden willen, en we toch af en toe vragen langs zien komen waarbij we het idee hebben van "_dat_ zou perfect op het forum gevraagd kunnen worden," willen we tot de tijd dat het forum live gaat het weblog gebruiken om leden toch in staat te stellen in één keer een breed publiek te bereiken met hun front-end vragen. Mocht je zelf een front-end vraag uit de praktijk hebben waar je graag input vanuit de hele vereniging over zou hebben—algemeen, om een brede discussie over een onderwerp los te maken, danwel specialistisch, waarbij je zoekt naar iemand die ervaring heeft met het preciese onderwerp waar je meer over wil weten—[stuur hem dan in](/contact). We zullen regelmatig één van de ingezonden vragen uitkiezen om op het weblog te plaatsen.

Mike van Hoenselaar trapt af met de eerste vraag:

De Webrichtlijnen zijn steeds vaker orde van de dag. Ook voor mij, ondanks dat ik geen websites ontwikkel voor overheden. Ik ben constant bezig om deze toe te passen. Toch loop ik tegen enkele dingen aan die ik graag beantwoord zou willen zien. Hoe kun je als front-end ontwikkelaar het beste intern de Webrichtlijnen communiceren, ook als je bedrijf geen overheidssites maakt en dus niet "verplicht" wordt om ze te gebruiken? Zowel naar je collega’s als naar je baas/management? Hoe hebben andere Fronteers dit intern geregeld?
