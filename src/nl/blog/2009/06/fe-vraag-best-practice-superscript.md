---
title: "Front-end vraagstukken: Best practice voor 'superscript'"
date: 2009-06-15
author: Sander van Lambalgen
categories: 
  - Front-end vraagstukken
  - Webrichtlijnen
---
In het kader van front-end vragen uit de vereniging ([vragen blijven welkom](/contact)) zoekt Jules Ernst advies over best practices inzake subscript en superscript.

Webrichtlijn 3.9 [schrijft voor](http://www.webrichtlijnen.nl/handleiding/ontwikkeling/productie/beschrijvende-markup/het-schrijven-van/tekstopmaak/#superscript-subscript) dat superscript en subscript waar mogelijk vermeden moeten worden.

Er circuleren diverse oplossing om bijvoorbeeld het copyright-teken in kleine letters zodanig in de hoogte te krijgen dat de regelhoogte hier geen schade van ondervindt.

We zijn voor onze wiki op zoek naar een correcte oplossing om bijvoorbeeld de naam van ons programmabureau correct weer te geven. De naam luidt: Overheid heeft Antwoord(c), waarbij (c) het copyright teken moet zijn die als superscript in de lucht hangt.
De HTML zou er zo uit kunnen zien: `<span class="copyright">&copy;</span>`

Is dit de manier waarop iedereen dit zou aanpakken, of valt er een alternatieve oplossing te bedenken? Welke CSS zou je gebruiken? (En mocht je je geheugen willen verfrissen over deze specifieke webrichtlijn, [zie de discussie bij de weblog post hierover](/blog/2008/04/webrichtlijnen-definities-wijzigingen).)
