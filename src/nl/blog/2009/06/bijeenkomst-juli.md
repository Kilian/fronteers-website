---
title: Bijeenkomst op 7 juli, in Arnhem
date: 2009-06-23
author: Arjan Eising
categories: 
  - Bijeenkomsten
---
Dinsdag 7 juli zal Fronteers te gast zijn bij de [Hogeschool van Arnhem en Nijmegen](http://www.han.nl/) te Arnhem. Deze keer staat de bijeenkomst geheel in het teken van toegankelijkheid.

Het programma van 7 juli is als volgt:

* 18.30 uur: Inloop
* 19.30 uur: Bram Duvigneau, over toegankelijkheid in de praktijk
* 20.30 uur: Jeroen Wijering, over usability & accessibility van online video
* 21.30 uur: Netwerken, borrelen, etc.

## Toegankelijkheid in de praktijk, door Bram Duvigneau

Als blinde web-ontwikkelaar is Bram Duvigneau in een unieke positie om webtoegankelijkheid zowel vanuit de theoretische als de praktische kant te kunnen bekijken. Over die theorie is al genoeg gezegd en geschreven, maar wat is de praktijk? Werken alle blinden echt nog in Lynx en zijn ze anti-javascript of valt het allemaal wel mee? Wat kun je doen om je content en prachtige web 2.0 applicaties niet alleen toegankelijk, maar ook makkelijk in het gebruik te maken voor mensen die het web op een andere manier bekijken?

## Usability & accessibility van online video, door Jeroen Wijering

Het praatje van [Jeroen](http://www.longtailvideo.com/) zal bestaan uit de volgende twee onderdelen:

1. Usability, oftewel gebruiksvriendelijkheid. Dit onderdeel geeft een overzicht van de verschillende soorten plugins, codecs en servers die momenteel en binnenkort beschikbaar zijn om video te embedden en tonen in een website.  Daarbij is er aandacht voor support in verschillende browsers, standaardisatie, problemen op het gebied van bandbreedte / firewalls, ontwikkelingen mbt settopboxes en mobiele telefoons en de tools om e.e.a. op te zetten.
2. Accessibility, oftewel toegankelijkheid. Dit onderdeel zoomt iets meer in op implementatie. Behandeld worden de WCAG regels voor online video, de vormgeving van videoplayers, closed captioning, closed audiodescriptions en het embedden. Aan de orde komen o.a. "best practices" voor video controls, het maken van en de voordelen van closed captions en een audiodescriptie en het zodanig embedden dat een pagina XHTML valid is Ã©n alternatieve browsers / systemen ondersteund worden.

## Bereikbaarheid en opgave

De HAN, afdeling Informatica, Media en Communicatie, is gevestigd aan de Ruitenberglaan 26, 6826 CC te Arnhem. Er is een [routebeschrijving](http://www1.han.nl/restyle/route/route_new.xml?map=arnhem&code=12&lang=nl) te vinden op de website van de HAN.

Zoals gebruikelijk is de bijeenkomst gratis bij te wonen door zowel leden als niet-leden van Fronteers. Het is wel noodzakelijk om je [op te geven](/bijeenkomsten/planning/#formulier-1), zodat we weten hoeveel mensen er naar de bijeenkomst komen.
