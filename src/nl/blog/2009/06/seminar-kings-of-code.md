---
title: Fronteers organiseert seminar tijdens Kings of Code
date: 2009-06-10
author: Kilian Valkhof
categories: 
  - Bijeenkomsten
  - Ledenkorting
---
Op dinsdag 30 juni vindt de tweede editie van [Kings of Code](http://kingsofcode.nl/) plaats, een conferentie over de laatste ontwikkelingen en best practices op het gebied van web development. Net als vorig jaar is Fronteers een community partner, maar dit jaar organiseren we tijdens de [side events](http://www.kingsofcode.nl/pages/side-events) op 29 juni een front-end seminar met drie interessante sprekers. Lees verder om te zien hoe Fronteers leden korting kunnen krijgen.

![[Kings of Code](http://kingsofcode.nl/)](https://fronteers.nl/_img/2009/06/kings-of-code.png)

Bekende developers komen spreken en delen hun visie en knowhow over web development. Zo zullen Thomas Fuchs (Script.aculo.us) en Amy Hoy (Slash7) een presentatie geven over JavaScript Performance en zal Steven Pemberton (hoofd van de W3C XHTML2 Working Group) zijn visie delen over de toekomst van code. Andere onderwerpen die aan bod komen zijn o.a. SEO, CouchDB, User Experience en de filosofie achter Ruby on Rails.

Op het [seminar van Fronteers](http://www.kingsofcode.nl/pages/side-events#sideevent_fronteers), op 29 juni 's ochtends, zullen drie Fronteers leden komen spreken over hun specialiteit:

* Edwin Martin geeft een presentatie over Advanced jQuery Techniques
* Nikolai Onken zal spreken over Dojo for mobile widgets
* Marcel Beumer komt vertellen over wat je allemaal met `<canvas>` kan

Alle drie de sprekers zullen niet bang zijn om code te laten zien, en lekker hands-on bezig te zijn met hun materie. Dit seminar is toegankelijk voor alle mensen die naar Kings of Code gaan.

Voor geïnteresseerden, Fronteers leden betalen € 175,- (i.p.v. € 195,-) voor Kings of Code bij het gebruik van de volgende promocode: [fronteers](http://kingsofcode.paydro.net/).
