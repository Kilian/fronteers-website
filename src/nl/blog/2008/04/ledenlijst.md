---
title: Voorlopige ledenlijst Fronteers gepubliceerd
date: 2008-04-24
author: Krijn Hoetmer
categories: 
  - Leden
  - Vereniging
  - Website
---
De [voorlopige ledenlijst](/leden) van Fronteers is op de website gepubliceerd. Hierin staan alle leden waarvan het adres bekend is. Dit zijn er zo'n 80, van de in de totaal 140 namen die in de database staan.

Sta je er nog niet bij? Dan kan het zijn dat we simpelweg je adres nog niet hebben genoteerd. Geef je in dat geval nogmaals op via [het aanmeldformulier](/inschrijven). Let erop dat we alleen _persoonlijke_ adressen voor facturatie bijhouden, niet die van werkgevers. We hebben hiervoor gekozen, om een aantal vragen en mogelijke problemen voorlopig uit de weg te gaan.

Het kan ook zijn dat je in de tussentijd een andere werkgever hebt gekregen. Vul om dit te wijzigen ook het aanmeldformulier nogmaals in, met de correcte gegevens. Inloggen op de site, zodat je zelf je gegevens aan kunt passen, wordt later mogelijk voor ieder lid.

Vanaf ongeveer 10 mei zullen we beginnen met het innen van contributie bij de leden die op deze lijst staan. Zodra we de 50 contribuanten gepasseerd zijn (waarschijnlijk ergens in juni), zal de ledenlijst alleen de betalende leden bevatten.

In een tweede fase zullen profielpagina's beschikbaar komen voor deze leden, waarbij de inhoud hiervan zal worden bepaald in overleg met de Commissie Online Community.
