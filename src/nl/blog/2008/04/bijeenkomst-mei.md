---
title: Bijeenkomst op 13 mei
date: 2008-04-23
author: Peter-Paul Koch
categories: 
  - Bijeenkomsten
---
Er is alweer wat tijd verstreken sinds de vorige Fronteers-bijeenkomst. Daarom zijn we verheugd te kunnen melden dat het Amsterdamse bedrijf [EveryWeb Solutions](http://everywebsolutions.nl/) heeft aangeboden een nieuwe bijeenkomst te verzorgen op dinsdag 13 mei, met twee interessante sprekers.

Iemand van EveryWeb Solutions heeft vroeger computerles aan blinden en slechtzienden gegeven, heeft daar flinke ervaring met toegankelijkheid voor deze groepen aan overgehouden, en zal ons hier iets over vertellen. Daarna zal Ruud Steltenpool een presentatie over SVG, de mogelijkheden en problemen houden.

De zaal gaat om 18:30 uur open, de eerste sessie zal rond 19:00 uur aanvang nemen. Er zal ook gelegenheid zijn voor bier en networking.

De locatie voor deze bijeenkomst is de Kloosterzaal van Hotel Arena. Het adres van Hotel Arena is ['s-Gravesandestraat 51, 1092 AA Amsterdam](http://maps.google.nl/maps?f=q&hl=en&geocode=&q='s-Gravesandestraat+51,+1092+AA+Amsterdam,+nederland&sll=52.360742,4.907541&sspn=0.013497,0.039911&ie=UTF8&ll=52.361345,4.915352&spn=0.026994,0.079823&t=h&z=14).

## RSVP

EveryWeb Solutions verzoekt mensen die willen langskomen zich van tevoren op te geven. Dit kan middels [het aanmeldingsformulier](/bijeenkomsten/planning#formulier-1) op deze site.
