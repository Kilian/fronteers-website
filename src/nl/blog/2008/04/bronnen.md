---
title: 'Handig: veel nuttige links voor front-end ontwikkelaars'
date: 2008-04-04
author: Maaike de Laat
categories: 
  - Onderwijs
  - Website
---
Zoals de meeste ervaren webontwikkelaars wel weten, is er veel onbetrouwbare informatie over het vak te vinden. In boeken, maar vooral op het internet. De meeste mensen die net met het vak beginnen weten dat niet. En dan kan het zomaar gebeuren dat iemand je wijsmaakt dat tabellen een heel handige manier zijn om een pagina op te maken. Of dat het helemaal niet nodig is om al die ingewikkelde codes te leren: je kunt de pagina's ook gewoon tekenen in Dreamweaver!

Daarom leek het de commissie Onderwijs een goed idee om een collectie samen te stellen met links naar betrouwbare informatiebronnen over front-end ontwikkeling. Dit kan als startpunt dienen voor beginnende ontwikkelaars - en misschien dat zelfs een ervaren html'er er nog iets van opsteekt. Daarnaast kan het een informatiebron zijn voor docenten. Ik heb hiervoor [een eerste opzet](/vereniging/commissies/onderwijs/bronnen) gemaakt, die vanaf vandaag op deze site te vinden is. Je vindt er links naar goede tutorials, gezaghebbende weblogs, handige tools en nog veel meer.

De sites over Flash zijn uitgezocht door [Bob Corporaal](http://reefscape.net/), maar de meeste andere links heb ik zelf gekozen. Ik heb ongetwijfeld nog een aantal goede sites gemist. Opmerkingen en aanvullingen zijn dan ook zeer welkom! Het is de bedoeling dat de pagina's vanaf nu bijgehouden en aangevuld worden.
