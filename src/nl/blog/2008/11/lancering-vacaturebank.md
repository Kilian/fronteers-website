---
title: Lancering Fronteers Vacaturebank
date: 2008-11-14
author: Krijn Hoetmer
categories: 
  - Website
---
Vanaf vandaag is de [Fronteers Vacaturebank](/vacaturebank) voor iedereen open. In de afgelopen maanden hebben we de interesse gemeten en feedback van bedrijven verzameld. In de komende maanden hopen we, ondanks de kredietcrisis, een aantal mooie vacatures te mogen plaatsen, die zich met name op front-end web development richten.

Alle begin is moeilijk, maar we hebben 2 bedrijven gevonden die met ons van start willen gaan. Of beter gezegd; 2 bedrijven die op dit moment een vacature hebben, vonden ons en hebben contact gezocht. Hopelijk kunnen we Yes2Web uit Delft en Tappan Communicatie uit Den Haag snel aan de juiste mensen helpen. Ze zoeken respectievelijk een [Front-end Webdeveloper](/vacaturebank/front-end-webdeveloper-yes2web) en een [Junior Webdeveloper](/vacaturebank/junior-webdeveloper-tappan).

De Vacaturebank bevatte al een tijdje enkele vacatures van onze [congres](/congres) sponsoren. Helaas zijn deze niet allemaal gevuld, maar hopelijk kunnen we door meer bekendheid en promotie van de Vacaturebank vanaf nu wat meer mensen bereiken. Dus, ken je iemand die nog op zoek is, ben je misschien zelf op zoek naar een andere baan, of wil je dat onzekere freelance leven eindelijk vaarwel zeggen? Neem eens een kijkje bij de [Fronteers Vacaturebank](/vacaturebank).

Natuurlijk houden we je ook op de hoogte [per RSS](http://feeds.feedburner.com/FronteersVacaturebank) en kun je [je e-mailadres achterlaten](/vacaturebank#per-mail), zodat je nieuwe vacatures rechtstreeks in je mailbox ontvangt.

Tot slot; voor bedrijven die ook graag een vacature willen plaatsen, hebben we [enkele voorwaarden](/vacaturebank/vacature-toevoegen) opgesteld.
