---
title: Bijeenkomst op 13 november, in Leiden
date: 2008-11-03
author: Krijn Hoetmer
categories: 
  - Bijeenkomsten
---
Volgende week donderdag gaan we op bezoek bij [SWIS](http://www.swis.nl/), in leiden.

Het programma ziet er als volgt uit:

* 18.30 uur: Inloop
* 19.30 uur: *Demo toegankelijkheid m.b.v. screenreader*, door Kamiel Wanrooij van [EveryWeb Solutions](http://everywebsolutions.nl/)
* 20.30 uur: *Usability tips & tricks*, door Lenny de Rooy, Usability Consultant bij [Tribal Internet Marketing](http://www.tribal-im.nl/)
* 21.30 uur: Afsluiting, discussies, networking & bier

SWIS bevindt zich op een kleine tien minuten lopen van Leiden Centraal Station. De [volledige routebeschrijving](http://www.swis.nl/contact/adres_en_route) staat online.

Lenny de Rooy, usability consultant bij Tribal Internet Marketing, zal een presentatie geven over het gebruiksvriendelijk maken van websites. Tijdens de presentatie zullen concrete tips worden gegeven waarmee je ervoor kunt zorgen dat bezoekers makkelijker hun weg kunnen vinden en de website beter zal renderen. De tips hebben betrekking op uiteenlopende aspecten, zodat de navigatie, teksten, formulieren, de zoekfunctie en het bestelproces, en zullen worden toegelicht aan de hand van diverse praktijkvoorbeelden.

Kamiel Wanrooij van EveryWeb Solutions zal samen met een collega een introductie geven van beperkingen die mensen kunnen hebben bij het gebruik van websites, en de meest gemaakte fouten en oplossingen hiervoor behandelen om deze doelgroep het gebruik van de website zo makkelijk mogelijk te maken. Dit doen ze door de deelnemers een beeld te geven van hoe een internetgebruiker met een (visuele) handicap een aantal websites ervaart.

Zoals gebruikelijk is deze bijeenkomst toegankelijk voor zowel leden als niet-leden. Dus, [meld je aan](/bijeenkomsten/planning#formulier-1).

Tot volgende week!
