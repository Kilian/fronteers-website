---
title: Bevindingen commissie Openbaar Ledenregister
date: 2008-05-08
author: Bestuur
categories: 
  - Commissies
  - Leden
---
In januari heeft Sander Aarts zich aangemeld om de commissie Openbaar Ledenregister te leiden. Het bestuur heeft toen drie vragen bij de commissie neergelegd. Vorige week heeft de commissie een advies uitgebracht en zichzelf ontbonden. Het bestuur heeft het advies onverkort overgenomen.

Hier volgt het eindrapport van commissievoorzitter Sander Aarts:

Zodra je een online ledenlijst voorziet van extra functionaliteit, neigt het al gauw naar een online community. Vandaar dat de Commissie Openbaar Ledenregister besloten heeft het register in eerste instantie zo simpel mogelijk te houden en het stokje vervolgens door te geven aan de Commissie Online Community, die het dan vanuit een iets breder perspectief kan benaderen.

De commissie had als 'opdracht' de volgende 3 vragen te beantwoorden:

## 1. Welke leden zullen er precies in het Openbaar Ledenregister getoond worden?

Commissie:
Alle leden.
Aangezien er echter nog geen contributie geheven is, en er dus officieel nog geen leden zijn, zullen in eerste instantie alle potentiÃ«le leden waarvan het adres bekend is getoond worden. Zodra er gestart wordt met het innen van contributie en er minimaal 50 betalende leden zijn zullen alleen deze 'werkelijke' leden worden getoond.

## 2. Welke informatie zal er precies in het Openbaar Ledenregister getoond worden?

Commissie:
De naam van het lid en eventueel die van zijn/haar werkgever.
Omdat de lijst behoorlijk wat concurrenten (werkgevers/zelfstandigen) samenbrengt op een pagina en we degenen bovenaan de lijst, met name boven de vouw, niet teveel willen bevoordelen, hebben we ervoor gekozen om de lijst voorlopig niet te voorzien van links. De commissie is van mening dat een online community met persoonlijke profielpagina's betere mogelijkheden biedt om dit af te vangen.

## 3. Is er een reden te bedenken om geen openbaar ledenregister aan te leggen?

Commissie:
Afgezien van de zojuist genoemde onderlinge concurrentie hebben we geen bezwaar kunnen bedenken.

De Commissie Openbaar Ledenregister is van mening dat zij, met het beantwoorden van deze vragen, haar taak vervuld heeft en dus ontbonden kan worden. De leden van deze commissie zijn allemaal overgegaan in de Online Community, en [het ledenregister](/leden) valt hier vanaf nu ook onder.

## Commissie Online Community

Samen met drie nieuwe leden (Kor Dwarshuis, Arjan Eising en Tom-Eric Gerritsen) gaat de Commissie Online Community nu van start, met onderstaande vragen als richtlijnen:

* Wat kunnen we doen om leden online met elkaar in contact te brengen?
* Wat kunnen we doen om de kennis van leden onderling te delen?
* Wat wordt de inhoud van de profielen van leden?
* (In hoeverre) moet er een mailinglist komen?
* (In hoeverre) moet er een forum komen?
* Wat doen we met andere community websites, zoals LinkedIn en Facebook?
* Gaat [IRC](/blog/2008/03/fronteers-op-irc) gelogged worden, en zijn die logs voor iedereen toegankelijk of alleen voor leden?
