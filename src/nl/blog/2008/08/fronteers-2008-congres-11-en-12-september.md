---
title: Fronteers 2008 congres - 11 en 12 september
date: 2008-08-04
author: Peter-Paul Koch
categories: 
  - Congres
---
Zoals al eerder aangekondigd zal op 11 en 12 september het Fronteers 2008 congres plaatsvinden in Pakhuis De Zwijger te Amsterdam. Inmiddels is de [sprekerslijst](/congres/2008/sprekers) vrijwel compleet, en zijn ook de [kaartprijzen](/congres/2008/kaartverkoop) bekend.

Tien bekende sprekers zullen diepgravende technische sessies beleggen over onderwerpen die front-end developers na aan het hart liggen. JavaScript zal behandeld worden door onder andere [Dean Edwards](http://dean.edwards.name) en [Stuart Langridge](http://kryogenix.org), terwijl [Stephen Hay](http://cinnamon.nl) en mede-uitvinder [Bert Bos](http://www.w3.org/People/Bos/) zich over de geheimen van CSS zullen buigen. Tenslotte zal [Nate Koechley](http://nate.koechley.com) de verdergaande professionalisering van ons vakgebied bespreken.

De kaartverkoop zal zeer spoedig starten; inmiddels kan je de beschikbare informatie op je gemak bekijken op de [Fronteers 2008 pagina's](/congres/2008).

Het congres wordt gesponsord door [Backbase](http://backbase.com), [info.nl](http://info.nl) en [Mirabeau](http://mirabeau.nl); verder zijn er nog enkele sponsor-slots open.
