---
title: Commissie Diplomering zoekt vragen
date: 2008-01-26
author: Wilfred Nas
categories: 
  - Commissies
---
De [Commissie Diplomering](http://fronteers.nl/vereniging/commissies/diplomering) is al aardig op stoom, de laatste maanden zijn we een aantal keren bij elkaar gekomen en we hebben op dit moment een redelijk uitgekristalliseerd plan geformuleerd. Voordat we dat helemaal openbaar gaan maken, willen we het wel eerst uittesten. En daar hebben we jullie hulp bij nodig. Een van de onderdelen van het _examen_ is namelijk een rondje theorie.

Dit doen we om een zo objectief mogelijk oordeel te kunnen vellen. Het probleem met ons werkgebied is namelijk dat er heel moeilijk kan worden getest op een waarheid.

> In our wonderful world of web design, there are 3,647 ways to accomplish the same goal. Approximately.

Zo is het mogelijk om bijna ieder probleem op verschillende manieren op te lossen. Waar we dus naar op zoek zijn, zijn vragen over CSS en HTML die zo objectief mogelijk te toetsen zijn. Een goede plek om te beginnen is bij [de specificaties van het W3C](http://www.w3.org/TR/). Bij deze dus de oproep om theorie vragen (en eventueel de bijbehorende antwoorden) over CSS en HTML in te sturen, zodat we zo snel mogelijk genoeg vragen hebben om een (proef)examen te houden.

Mocht je hierover nog vragen hebben of meer informatie willen hebben, neem dan [contact](http://wnas.nl/index.php/contact) met me op of spreek me aan bij de volgende [bijeenkomst](/blog/2008/01/fronteers-bijeenkomst-8-februari-amsterdam).
