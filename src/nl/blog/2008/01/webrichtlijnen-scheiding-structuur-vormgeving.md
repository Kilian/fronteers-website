---
title: 'Webrichtlijn 1: Scheiding tussen structuur en vormgeving (R-pd.1.1)'
date: 2008-01-01
author: Tom Greuter
categories: 
  - Markup
  - Styling
  - Webrichtlijnen
---
Het leek ons leuk (Gelukkig nieuwjaar overigens!) om een discussie aan te zwengelen over de [webrichtlijnen van de overheid](http://webrichtlijnen.overheid.nl/). Niet in het wilde weg: wat vind je nou van die richtlijnen, maar juist per richtlijn: hoe waardevol, correct, belangrijk is hij? 125 richtlijnen, iedere week 1. Zo zijn we wel even bezig! :P Deze week de eerste richtlijn: Houd structuur en vormgeving zoveel mogelijk gescheiden: gebruik HTML of XHTML voor de structuur van de site en CSS voor de vormgeving ervan. ([R-pd.1.1](http://webrichtlijnen.overheid.nl/handleiding/ontwikkeling/productie/filosofie/scheiding-structuur-vormgeving/#r-pd-1-1))

Wanneer wijk jij af van deze richtlijn? Wanneer plaats je CSS _wel_ rechtstreeks in een HTML bestand? Wat vind je van het toestaan van HTML _of_ XHTML (de discussie over versienummers komt later...)? Wanneer is het lastig om deze richtlijn na te leven? Kun jij je vinden in alle [voordelen](http://webrichtlijnen.overheid.nl/handleiding/ontwikkeling/productie/filosofie/scheiding-structuur-vormgeving/voordelen/) of zie jij ook nadelen?
