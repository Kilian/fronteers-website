---
title: 'Fronteers-bijeenkomst: 8 februari Amsterdam'
date: 2008-01-11
author: Peter-Paul Koch
categories: 
  - Bijeenkomsten
---
Na een pauze voor de feestdagen hervat Fronteers zijn bijeenkomstencyclus weer. De eerste bijeenkomst in het nieuwe jaar zal plaatsvinden in de kantine bij [Info.nl](http://info.nl) te Amsterdam op vrijdag 8 februari.

Hierbij nodigen we alle geinteresseerden uit deze bijeenkomst bij te wonen. Niet-leden zijn van harte welkom, de toegang is gratis, maar reserveren is _wel_ noodzakelijk. Dit kun je doen bij Tom Greuter van Info.nl via de [aanmeldingspagina](/bijeenkomsten/planning).

Het programma ziet er als volgt uit:

* 18:00 uur - Zaal open; welkom
* 19:00 uur - Eerste presentatie
* 20:00 uur - Tweede presentatie
* 21:00 uur - Eind tweede presentatie; bier en networking

Tijdens dit geheel zal info.nl voor enige catering zorgen; een pilsje of frisje plus een hapje zijn dus beschikbaar.

Ikzelf zal een presentatie houden over de scheiding tussen presentatie en gedrag; oftewel: welke effecten zou je in CSS moeten coderen en welke in JavaScript? Persoonlijk ben ik van mening dat CSS thans teveel wordt gebruikt voor effecten die eigenlijk in de JavaScript-laag thuishoren, en ik zal proberen de aanwezigen daarvan te overtuigen. Uiteraard wordt dit gevolgd door discussie.

Als tweede spreker zal [Anne van Kesteren](http://annevankesteren.nl/) een korte presentatie geven over het onlangs door het W3C gepubliceerde [HTML 5](http://www.w3.org/TR/2008/WD-html5-20080122/) - de markuptaal van het Web. Na deze presentatie van circa vijftien minuten is er tijd voor een discussie over HTML 5.

Ik hoop op een flinke opkomst. Tot de 8e.

*Update 5 februari*: De Fronteersmeeting van aanstaande vrijdag 8 februari bij Info.nl is vol. Diegenen die zich nu nog aanmelden voor de bijeenkomst zullen op een wachtlijst geplaatst worden.

*Update 11 februari*: [Het verslag staat online](/bijeenkomsten/2008/info-nl).
