---
title: Algemene Ledenvergadering Fronteers 2008
date: 2008-09-09
author: Tom Greuter
categories: 
  - Leden
  - Vereniging
---
Aanstaande donderdag en vrijdag vindt het Fronteers Congres 2008 plaats. Op vrijdagavond, aansluitend op het congres, vindt de jaarlijkse algemene ledenvergadering (ALV) van Fronteers plaats. Alle leden zijn hiervoor van harte uitgenodigd.

De ALV heeft plaats op vrijdag 12 september in [Pakhuis de Zwijger](http://www.dezwijger.nl/), van 19.00 tot 21.00 uur. De ALV wordt net als vorig jaar voorgezeten door Koen Willems.

Agenda:

1. Welkom en opening door de voorzitter
2. Toelichting commissies
3. Toelichting op niet-ingevulde commissies
4. Ingebrachte beleidsvoorstellen
5. Begroting 2009
6. Kascommissieverkiezing
7. Bestuursverkiezing
8. Rondvraag
9. Sluiting

Er zullen 4 beleidsvoorstellen worden ingebracht waarover gestemd moet worden. Deze voorstellen zijn:

Voorstel 1:
Het bestuur reserveert het komende jaar 500 euro voor reiskosten voor de commissie Onderwijs. Het gaat hierbij niet om reiskosten naar vergaderingen, maar om reiskosten van commissieleden die op bezoek gaan bij hogescholen of universiteiten. De voorzitter van deze commissie, Robert Jan Verkade, bepaalt wie wat en hoeveel mag declareren. Mocht hij het maximum van 500 euro bereikt hebben en meer geld nodig hebben, dan dient hij zich weer bij het bestuur te vervoegen.

Voorstel 2:
In de loop van 2009 gaat hopelijk de diplomering lopen. Als we 40 of meer gediplomeerde leden hebben, publiceren we een lijst op Fronteers.nl. (Gediplomeerde niet-leden tellen niet mee, maar worden wel gepubliceerd op fronteers.nl.)

Voorstel 3:
Er wordt een Congrescommissie ingesteld die het Fronteers Congres 2009 gaat organiseren. Deze commissie kan gebruik maken van Peter-Paul Koch's uitgebreide netwerk, maar Peter-Paul zal geen belangrijke rol in deze commissie op zich nemen. Belangrijkste taken van de commissie: het organiseren Ã©n het promoten van het Fronteers Congres 2009. Leden kunnen zich tot en met 31 oktober aanmelden voor deze commissie. Daarna krijgen zij tot 1 januari 2009 de tijd om hun plannen voor de organisatie te ontvouwen. Mocht het bestuur op 1 januari geen vertrouwen hebben in de plannen van deze commissie dan wil het bestuur Voorstel 4 in gang laten treden.

Voorstel 4:
Voor het Congres 2009 komt Peter-Paul Koch met een plan en regelt hij de sprekers. De organisatie en marketing besteden we uit aan een extern bureau. Hiervoor reserveren we 5.000,- euro.

Naast de beleidsvoorstellen vinden er ook verkiezingen plaats.

Verkiezing 1:
Er moet een kascommissie gekozen worden die de inkomsten en uitgaven van Fronteers gaat controleren. Gedacht wordt aan 2 personen. Zij mogen geen zitting hebben in het bestuur.

Verkiezing 2:
Peter-Paul Koch treedt af als bestuurslid, en is herkiesbaar. Verder hebben 2 leden zich aangemeld voor het bestuur: Krijn Hoetmer en Sander van Lambalgen. Zij presenteren zich hieronder in het kort. Voor de goede orde: alle drie kandidaten kunnen in het bestuur gekozen worden. Elke kandidaat moet dan 50% van de uitgebrachte stemmen halen. Het huidige bestuur geeft de voorkeur aan een bezetting van 5 man.

> Sinds 27 april 2007 ben ik bij (de oprichtingsplannen van) Fronteers betrokken. Eerst als kat-uit-de-boom-kijker, daarna als ppk-met-zijn-plannen-in-de-gaten-houder in de Commissie Diplomering (waar ik helaas niet veel heb kunnen betekenen; sorry Wilfred), daarna als loze-HTML-commentaarregels-toevoeger aan en CMS-implementeerder-en-hoster van onze website, fronteers.nl, die eind 2007 online ging.

> Ik ben een freelance (ja, nog eentje) web applicatie ontwikkelaar, waarbij mijn verantwoordelijkheden zich meestal uitstrekken langs het hele traject van database architectuur tot het opzetten van de CSS. Het front-end gedeelte van deze werkzaamheden heeft mij altijd het meest aangesproken (vooral complex JavaScript werk), en toen ik begin Juli 2007 voor het eerst hoorde van Fronteers ben ik hier dan ook bijna gelijk bij betrokken geraakt.

Het bestuur van Fronteers hoopt jullie aanstaande vrijdag te zien!

Met vriendelijke groet,

Tom Greuter
Secretaris Fronteers

P.S.
Als je van plan bent aanwezig te zijn, kun je je [aanmelden](/vereniging/bestuur#formulier-1). Aanmelden is niet verplicht, maar geeft ons enig inzicht in het aantal leden dat van plan is te komen. Thnx!
