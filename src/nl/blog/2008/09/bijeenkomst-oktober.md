---
title: Bijeenkomst op 16 oktober, in Rotterdam
date: 2008-09-24
author: Krijn Hoetmer
categories: 
  - Bijeenkomsten
---
Nu we allemaal weer hersteld zijn van het congres, gaan we verder met de orde van de dag. Voor iedereen die nog steeds niet genoeg heeft gekregen van zijn of haar collega's en ons vak, organiseert [Mangrove](http://www.mangrove.nl/) op donderdag 16 oktober weer een bijeenkomst, in Rotterdam.

Het programma ziet er als volgt uit:

* 18.30 uur: Inloop
* 19.30 uur: *The web's hidden agenda*, door Wietse Hage, co-founder en front-end developer bij Milq Media
* 20.30 uur: *Frameworks killed the front-end star*, door Joris Verbogt, developer bij Mangrove en Ruben Bos, front-end developer bij Mangrove
* 21.30 uur: Afsluiting, discussies, networking & bier

Volgens Ruben twee mooie presentaties, die beide in het teken staan van toekomstige ontwikkelingen in ons vakgebied en veel discussie teweeg zullen gaan brengen. Kom dus ook naar [Mangrove](http://mangrove.nl/index.php?pageID=1700) de 16e!

Zoals gebruikelijk is deze bijeenkomst toegankelijk voor zowel leden als niet-leden, en dien je je even [aan te melden](/bijeenkomsten/planning#formulier-1), zodat ze bij Mangrove weten hoeveel biervaten er ingeslagen moeten worden.
