---
title: Commissie Marketing zoekt leden
date: 2008-09-17
author: Kilian Valkhof
categories: 
  - Commissies
  - Leden
---
Tijdens de algemene ledenvergadering bleek dat er vanuit het bestuur en vanuit de vereniging behoefte was om Fronteers meer te promoten. Vanuit dat idee is besloten de commissie marketing op te richten. Voor deze commissie zoeken wij nu leden, die zich samen willen inzetten voor meer bekendheid voor Fronteers en nieuwe communicatie- en promotiemogelijkheden te bedenken.

Met de mensen die zich aanmelden willen we samen de doelstellingen van de commissie opstellen en die in het komende jaar bereiken. De doelstellingen waar we momenteel aan denken zijn: Fronteers onder verschillende groepen bekender maken, de status van "Fronteers-lid" te verhogen, en meer leden te werven. De verwachting is dat deze commissie veel samen zal gaan werken met de commissie online community.

Wil je lid worden van deze commissie, stuur dan een email naar <marketing@fronteers.nl> met daarin je motivatie en hoeveel tijd je verwacht beschikbaar te hebben voor de commissie marketing.
