---
title: Bijeenkomst 8 februari is vol
date: 2008-02-05
author: Tom Greuter
categories: 
  - Bijeenkomsten
---
De Fronteersmeeting van aanstaande vrijdag 8 februari bij Info.nl is vol. We hebben inmiddels meer dan 50 aanmeldingen binnen en dat is wel zo'n beetje het maximum dat in de kantine van [Info.nl](http://www.info.nl/) past.

Diegenen die zich nu nog aanmelden voor de bijeenkomst zullen op een wachtlijst geplaatst worden. Mochten zich mensen afmelden, dan kunnen we de open plaatsen opvullen. Daarom wil ik met klem verzoeken of diegenen die zich al aangemeld hebben, maar bij nader inzien toch niet kunnen komen, zich af willen melden bij [Tom Greuter](mailto:tom@info.nl). De sprekers van vrijdag, Peter-Paul Koch en Anne van Kesteren, zullen vast niet voor het laatst spreken op een Fronteersbijeenkomst, dus er komt ongetwijfeld nog een gelegenheid om hun te zien.

De presentatie van Peter-Paul zal overigens niet gaan over de scheiding tussen presentatie en gedrag, zoals [eerder](/blog/2008/01/fronteers-bijeenkomst-8-februari-amsterdam) aangekondigd, maar over de nieuwe versie van Internet Explorer, IE8. In zijn presentatie zal Peter-Paul niet alleen ingaan op het bekende ALA-artikel [Beyond DOCTYPE: Web Standards, Forward Compatibility, and IE8](http://www.alistapart.com/articles/beyonddoctype), maar wil hij ook een overzicht geven van hoe een en ander nou precies gaat werken.

*Update 11 februari*: [Het verslag staat online](/bijeenkomsten/2008/info-nl).
