---
title: 'Webrichtlijn 7 &amp; 8: Gebruik de Strict variant voor nieuwe websites, en ontwijk de Frameset variant'
date: 2008-02-12
author: Krijn Hoetmer
categories: 
  - Markup
  - Webrichtlijnen
---
Bij de bouw van een nieuwe website: gebruik van HTML 4.01 of XHTML 1.0 de Strict variant. ([R-pd.2.4](http://www.webrichtlijnen.nl/handleiding/ontwikkeling/productie/webstandaarden/html4-01/#r-pd-2-4)) Gebruik geen frames op overheidswebsites. Gebruik daarom ook niet van HTML 4.01 of XHTML 1.0 de Frameset variant. ([R-pd.2.5](http://www.webrichtlijnen.nl/handleiding/ontwikkeling/productie/webstandaarden/html4-01/#r-pd-2-5))

Dus...is er nog iemand die nieuwe templates met een Transitional doctype begint?

Het lijkt alsof we een beetje in herhaling vallen, maar dat is ook zo ;) Misschien moeten we voor de discussie maar wat richtlijnen samen gaan pakken.

Aangezien frames niet meer van deze tijd zijn en niet meer toegestaan zijn op overheidssites, wordt het gebruik van de Frameset doctype ook afgeraden. Is iedereen het met deze richtlijn eens? Zijn frames echt zo slecht voor toegankelijkheid?

Heb jij in de afgelopen 2 jaar nog (i)frames gebruikt? Zo ja, waarvoor?
