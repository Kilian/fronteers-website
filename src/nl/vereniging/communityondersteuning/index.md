---
key: communityondersteuning
title: Community ondersteuning
heroSlogan: ''
---

In de jaren dat Fronteers bestaat, heeft zij waardevolle kennis opgedaan en middelen verzameld. We willen die kennis en middelen delen met de front-end community en Nederland en BelgiÃ«.

## Voor wie zijn de kennis en middelen beschikbaar?

Bijeenkomsten, gebruikersverenigingen (user groups), meetups en evenementen die het beroep van front-end webontwikkelaar helpen te professionaliseren. Dit kan direct of indirect zijn, en geldt zowel voor nieuwe initiatieven als gevestigde groepen.

## Wat is beschikbaar?

Diverse apparatuur voor presentatie-techniek, zoals een HD-beamer en twee HD-camera's met losse microfoons. Ook is het mogelijk om een logo te laten drukken op stickers of pennen.

Qua kennis zou Fronteers mee kunnen helpen een spreker of presentator te vinden. Ook is het mogelijk een bijeenkomst te co-branden, zodat twee groepen professionals samenkomen.

Als een locatie gevonden moet worden, kunnen we helpen door een bedrijf te vinden dat als gastbedrijf kan optreden. Mochten we die samen niet kunnen vinden, dan kan ook een zaal gehuurd worden.

Op onze [bijeenkomsten-pagina](/bijeenkomsten) kan een link worden geplaatst naar interessante activiteiten. 

Het is ook mogelijk een open voorstel in te dienen. In dat geval zou Fronteers de factuur voor een door jou opgegeven product of dienst kunnen betalen.

Als je lid bent van Fronteers, is het natuurlijk ook mogelijk om de activiteit volledig onder de vlag van Fronteers te organiseren. We staan open voor alle initiatieven!

## Wat zijn de voorwaarden?

De ondersteuning vereist een gedegen antwoord op de vraag "Hoe ondersteunen jullie de professionalisering van het beroep van front-end ontwikkelaar?"

Het gebruik van de apparatuur moet worden ingepland, en vergt de tijd en inzet van onze eigen vrijwilligers. Daarom is het verstandig om zo ver mogelijk van te voren een meetup in te plannen, het liefste minimaal _twee weken van te voren_. In het algemeen geldt: hoe eerder, hoe beter.

Daarnaast wordt het gewaardeerd als Fronteers genoemd wordt als partner, en/of dat er wat stickers van Fronteers liggen die bezoekers mee kunnen nemen.

## Klinkt goed, hoe kom ik met jullie in contact?

Zie [onze contactpagina](/nl/vereniging/contact).
