---
title: Volunteer Dinner a Great Success
date: 2023-07-29
author: Anneke Sinnema
summary: We have brought life back to the organization!
categories: 
  - Vereniging
---
Donderdag 27 juli hebben we bij LE:EN in Utrecht met bestaande en nieuwe vrijwilligers gedineerd, en Fronteers besproken. Zoals in een eerder bericht besproken [zoeken we vrijwilligers](https://fronteers.nl/blog/2023/07/vrijwilligers-gezocht) om ons te helpen de vereniging nieuw leven in te blazen.

Nou, dat is gelukt! Tussen de "Sprinkhaan Green Goddess"-zonder-Sprinkhaan en de Choco Pie gingen we de aanwezigen langs. We hebben nu weer (het begin van) een workshopcommissie, een voltallige onderwijscommissie en een voltallige marketing- en communicatiecommissie. Ook zijn er drie mogelijke gegadigden voor het bestuur die we de komende tijd kennis willen laten maken met die rol voor de ALV.

Verder telt Fronteers nog een actieve commissie in BelgiÃ« en de congrescommissie (die zich momenteel beraadt op de toekomst van het Fronteerscongres), en incidentele vrijwilligers die hun expertise lenen bijvoorbeeld op het gebied van toegankelijkheid of helpen met de website. 

Het zou het mooiste zijn om nog een drietal namen toe te voegen aan de [workshopcommissie](https://fronteers.nl/blog/2023/07/vrijwilligers-gezocht#:~:text=3%20mensen%20voor%20de%20workshopcommissie) en deze dan te combineren met de activiteitencommissie, zodat we weer een aantal leuke en leerzame workshops en bijeenkomsten kunnen organiseren! 
